##Zadanie


Tworzysz część aplikacji do rezerwacji domków letniskowych. Twój moduł powinien 
obliczać cenę końcową wybranego przez klienta domku/domków, uwzględniając:

    rodzaje domków (domki mogą być np. cztero, sześcio i ośmiosobowe),
    liczbę osób dorosłych i dzieci,
    długość pobytu
    wybrane przez klienta dodatkowe usługi oferowane przez firmę w formie pakietów,
    możliwą zniżkę promocyjną.

Rodzaje dostępnych domków i ich ceny na dany sezon ustala manager. 
Aplikacja powinna sprawdzać, czy liczba osób deklarowanych do zamieszkania 
nie przekracza maksymalnej, którą domki pomieszczą. 
Usługi dodatkowe klient może zamawiać w ramach poszczególnych pakietów 
a każdy pakiet różnie wpływa na końcową cenę domku. 
Pakiety można ze sobą łączyć. Dostępne obecnie pakiety:

    Pakiet sprzątanie (+400zł)
    Pakiet wyżywienie (+250zł od osoby dorosłej i +150zł od dziecka na dzień)
    Pakiet fun - dostęp do sauny oraz mini-bar (+300zł od osoby dorosłej)
    Pakiet dzieci - dostęp do krytych basenów oraz animacje dla dzieci (+300zł od dziecka)

Weź pod uwagę, że z czasem pakiety mogą się zmienić. 
Zaproponuj koncepcję rozwiązania (diagram klas + diagram sekwencji 
dla złożenia rezerwacji + pseudokod w miejscach newralgicznych, 
żeby było widać, że cena końcowa została wyliczona prawidłowo) i napisz,
który wzorzec/wzorce wykorzystałaś/wykorzystałeś i dlaczego.
